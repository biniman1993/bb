<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>የቀደመችዋ ቤተ-ክርስቲያንና የአሁኗ ቤተ-ክርስቲያን </h2>
<p>የቀደመችዋ ቤተ-ክርስቲያን እስካሁን ያየናቸውን እውነቶች ጠብቃ ነው ያለፈችው፡፡ የእግዚአብሔርም ጣት በሙላት ከእርሷ ጋር ይሰራ ነበር፡፡ (<a href="verse:ማር16፤16-20">ማር16፤16-20</a>)</p>
<p>የዛሬዋ ቤተ-ክርስቲያን ይህንን እውነት ቸል እያለች በመሄዷ አሁን የሚታየውን መልክ በማሳየት ላይ ትገኛለች፡፡ በሆኑም መንገዳችንን ቆም ብለን በመመልከት ወደ ቀደመችዋ ቤተ-ክርስቲያን መንገድ እንመለስ፡፡</p>
<ul>
  <li style="color: rgb(31, 182, 149);">
     እግዚአብሔር እንዲህ ይላል፡- በመንገድ ላይ ቁሙ ተመልከቱም፤ የቀደመችውንም መንገድ ጠይቁ፤
    መልካሚቱ መንገድ ወዴት እንደሆነች እወቁ፤ በእርሷም ላይ ሂዱ፤ ለነፍሳችሁም እረፍት ታገኛላችሁ፤ (ኤር6፤16)
  </li>
</ul>

<p>የእግዚአብሔር ቃልም፡-</p>
<ul>
<li>ከተመሰረተው በቀር ሌላ መሰረት አይመሰረት ይላል፡፡ (<a href="verse:1ቆሮ3፤10-11">1ቆሮ3፤10-11</a>)</li>
<li>ከሰበክንላችሁ ወንጌል በቀር ሌላ የሚለይ ወንጌላ የሚሰብክ የተረገመ ይሁን ይላል፡፡ (<a href="verse:ገላ1፤8-9">ገላ1፤8-9</a>)</li>
<li>ከእነዚህ ከሁሉ ካነሱት ትዕዛዛት አንዲቱን የሚሽር ለሌላውም የሚያስተምር ማንም ሰው በመንግስተ ሰማያት ከሁሉ ታናሽ ይባላል ይላል፡፡ (<a href="verse:ማቴ5፤17-20">ማቴ5፤17-20</a>)</li>
<li>ማንም በዚህ በትንቢት መፅሐፍ ከተፃፉት ቃሎች አንዳች ቢያጎድል በዚህ መፅሐፍ ከተፃፉት ከህይወት መፅሀፍና ከቅድስቲቱ ከተማ እድሉን ያጎድልበታል ይላል፡፡ (<a href="verse:ራዕ22፤18-19">ራዕ22፤18-19</a>)</li>
<li>በመጥፎና በጠማማ ትውልድ መካከል የህይወትን ቃል እያቀረባችሁ በአለም እንድ ብርሃን እንድትታዩ በፍርሃትና በመንቀጥቀጥ የራሳችሁን መዳን ፈፅሙ ይላል፡፡ (<a href="verse:ፊሊ2፤12-16">ፊሊ2፤12-16</a>)</li>
</ul>
<p>በመሆኑም መዳናችንን በፍርሀትና በመንቀጥቀጥ ለመፈፀም ህይወታችን፣ አምልኮአችን፣ አገልግሎታችንና ኑሮአችን እንደ ቃሉ ይሁን፡፡</p>
<p>መፅኃፍ ቅዱስ ሴቶች እንዳይሰለጥኑ የሚከለክለው (የሚገድበው) ወንዶች ባሉበት ጉባኤ ላይ እንጂ በማንኛውም ጉባኤ ላይ እንዳልሆነ ሊታወቅ ይገባል፡፡ አምስቱም የአገልግሎት ስጦታዎች ለቡድን የተሰጡ ሳይሆን ለቤተ-ክርስቲያን በኩራትና ስጦታዎች መሆናቸውን ማወቅ አለብን፡፡ (<a href="verse:1ጢሞ2፤8-15">1ጢሞ2፤8-15</a>, <a href="verse:ዘፍ3፤16">ዘፍ3፤16</a>, <a href="verse:ቲቶ1፤5-8">ቲቶ1፤5-8</a>)</p>
<p>መፅሐፍ ቅዱስ ለሸማግሌነት ሴቶች ይመረጡ አይልም፡፡ የማይነቀፍ የአንድ ሴት ባል እንጂ የማትነቀፍ የአንድ ወንድ ሚስት አይልም፡፡</p>
<p>እግዚአብሔር (መፅሀፍ ቅዱስ) ዝም ያለውን ዝም እንበል፤ አድርጉ ያለውን (የቀደሙት አባቶቻችን ያደረጉትን) ደግሞ እናድርግ እንጂ መጨመርም መቀነስም አይገባንም፡፡</p>
<p>በ‹<a href="verse:1ቆሮ14፤34-38">1ቆሮ14፤34-38</a>› ላይ ሴቶች በማህበር ዝም ይበሉ ሲል የቅዱሳንን ጉባኤ ነው የተናገረው፤ ጳውሎስም የፍጥረትን ህግ እያስታወሰ ነው ሲናገር የነበረው፡፡ (<a href="verse:ዘፍ3፤16">ዘፍ3፤16</a>,) የአዲስ ኪዳን አገልግልት በሁለት Phase የተከፈለ ነው ያልነውን ስናስተውል ለዚሁ መልስ እናገኛለን፡፡</p>

</body>
</html>
