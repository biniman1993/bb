<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>የኢዮኤል ትንቢት የመፈፀም ምስጢር</h2>
<p>የኢዮኤል ትንቢት በክርስቶስ ምስክሮች ላይ በመውረድ ሲፈፀም፤ በአንድ መቶ ሃያ ወንዶችና ሴቶች ላይ ለመጀመሪያ ጊዜ የአዲሰ ኪዳን ቅባት ስለፈሰሰ የተዘጋውን በር ከፍተው ወደ ህዝቡ በመውጣት ለህዝቡ የምስራቹን ወንጌል ሰበኩ፤ 3ሺ ሰዎችም በአንድ ጊዜ በመዳን ወደ ቅዱሳን ህብረት ተጨመሩ፡፡ (<a href="verse:ኢዮ2፤28-29">ኢዮ2፤28-29</a>፡ <a href="verse:ሐዋ2፤1-42">ሐዋ2፤1-42</a>) የቅዱሳን ጉባኤ ግን የእስራኤል ቤት ነውና፤ የበሉይ ኪዳን ስርዐት ቀጠለ፡፡</p>
<p>የበሉይ ኪዳን ስርአት (ክህነት) ጀማሪ ስፍራውን ለወንዶች አስረክቦ እንደሄደ ሁሉ የአዲሰ ኪዳን ጀማሪ ጌታ ኢየሱስም ክህነቱን (ስራውን) ለወንዶች ነው አስረክቦ የሄደው፡፡ (<a href="verse:ማቴ10፤1-10">ማቴ10፤1-10</a>፡ <a href="verse:ሐዋ1፤4-8">ሐዋ1፤4-8</a>፡ <a href="verse:ሉቃ6፤12-16">ሉቃ6፤12-16</a>) ስለዚህም ነው ከሀዋሪያት መካከል አንድም ሴት ያልነበረው፡፡</p>
<p>የቤተ-ክርስቲያን ሀዋርያትም ከጌታ የተቀበሉትን አደራ ለሌሎች ሲያስረክቡ ለታመኑ ወንዶች ነው አስረክበው የሄዱት፡፡ (<a href="verse:2ጢሞ2፤1-3">2ጢሞ2፤1-3</a>)</p>
<p>ቤተ-ክርስቲያን በሁሉ አቅጣቻ እስክትመሰረት መንፈስ ቅዱሰ በጥንቃቄ በመምራት ሙሉ መፅሀፍ ቅዱስ ከተፃፈ በኃላ ቤተ-ክርስቲያን ይሄንን እውነት በመከተልና በመጠበቅ ሁለተኛውን phase አገልግሎት (የቤቱን አገልግሎት) በወንዶች ስትገለገል ከቆየች በኃላ (በተለይ አመራርና ክህነትን በተመለከተ) ከጥቂት ዘመን ወዲህ ግን ይህን የቃሉን እውነት ትታ (በመጣል) ዛሬ በራሷ መንገድ ላይ ትገኛለች፡፡ መፅሐፍ ቅዱስ የገደበውን ቦታም ጥሳለች፡፡</p>
<p>መፅሐፍ ቅዱስ ተፅፎ እስኪያልቅ ድረስ ቅዱሳንን መንፈስ ቅዱስ በተለያዩ መንገዶች ይመራቸው ነበር፡፡ መፅሐፍ ቅዱስ ከተፃፈ በኋላ ግን ቤተ-ክርስቲያንን የሚመራት የተፃፈው ቃል(መፅሐፍ ቅዱስ) ነው፡፡ (<a href="verse:ዕብ1፤1-2">ዕብ1፤1-2</a>)</p>
<p>ጌታ ኢየሱስ በተወለደበት ዘመን ካህናት (አገልጋዮች) ህዝቡን ወደ እግዚአብሔር የሚያቀርብ አገልግሎት ሳይሆን መረን የሚያወጣ አገልግት ነበር ያገለግሉ የነበረው፡፡ (<a href="verse:ሕዝ22፤24-29">ሕዝ22፤24-29</a>፡ <a href="verse:ሚልክ1፤1-6">ሚልክ1፤1-6</a>፡ <a href="verse:ሚልክ2፤1-17">ሚልክ2፤1-17</a>፡ <a href="verse:ሚክ3፤9-11">ሚክ3፤9-11</a>፡ <a href="verse:ኤር28፤1-17">ኤር28፤1-17</a>፡ <a href="verse:አሞ4፤1-11">አሞ4፤1-11</a>፡ <a href="verse:አሞ2፤11-12">አሞ2፤11-12</a>፡ <a href="verse:አሞ7፤10-17">አሞ7፤10-17</a>፡ <a href="verse:አሞ5፤21-24">አሞ5፤21-24</a>፡ <a href="verse:ሚክ3፤5-8">ሚክ3፤5-8</a>)</p>
<p>በዛን ዘመን ሰዎች በእግዚአብሔር ቤት ስርአት ውስጥ እንደፈለጉ የሚወጡበትና የሚገቡበት፣ ለእግዚአብሔር የቀኑ በማስመሰል ቤተ መቅደስ ውስጥ የሚነግዱበት ዘመን ነበር፡፡ ዛሬም ያው መልክ ነው እየታየ ያለው፤ ይሄም ደግሞ የጌታን ምፅአት ወቅት ነው የሚያሳየን። የሚያስተውል ቢኖር ያስተውል፡፡</p>
</body>
</html>
