<!DOCTYPE html>
<html>
<head>
  <meta http-equiv="Content-Type" content="text/html;charset=utf-8" />
  <link rel="stylesheet" type="text/css" href="css/main.css">
</head>
<body>
<h2>መፅሐፍ ቀዱስ የሚሰጠን ሰማያዊ ስርዓት</h2>
<p>የመፅሐፍ ቅዱስ እውነትን ከላይ ስለተመለከትናቸው ነጥቦች እንመልከት፡፡</p>

<h3>የመፅሐፍ ቀዱስ ስርአት ስለ ሴቶችና ወንዶች</h3>
<p>ስለሴቶችም ሆነ ስለወንዶች መፅሀፍ ቀዱስ ከዘፍጥረት እስከ ራዕይ ድረስ የእግዚአብሄርን ቃል ግልፅ አድርጎ ያስተምራል፡፡</p>

<p>ሴት በረዳትነት በመፈጠሯ በጉልበት (በአቅም) እንድታንስ ተደርጋ ተፈጥራለች፡፡ ነገር ግን በስብእናዋ ከወንድ ጋር እኩል ናት፡፡ ምክንያቱም እርሷም እንደ ወንድ ነፃ ምርጫ አላትና፡፡ 
(<a href="verse:1ቆሮ11፤10">1ቆሮ11፤10</a>)</p>

<p>በእግዚአብሄር ቤት ስርአት ውስጥ ግን መፅሀፍ ቀዱስ ወንድ የእግዚአብሄር ተጠሪ (በእግዚአብሄር ፍጥረት ላይ እንደራሴ)፤ ሴትን ደግሞ የወንድ ረዳት አድርጎ አስቀምጧል፡፡ ይህ ህግ ደግሞ የሚሰራው በእግዚአብሄር ቤት ውስጥ እግዚአብሄርን በሚያከብር ላይ እንጂ፤ በእግዚአብሄርም ቤት ሆኖ ምኞትን ለሚከተል ለአለም ይህ ህግና ስርአት አይሰራም፡፡ 
(<a href="verse:1ሳሙ2፤30-31">1ሳሙ2፤30-31</a>)</p>

<p>መፅሀፍ ቀዱስ ሴትን ረዳት አድርጎ በማስቀመጡ ሄዋን ፍሬዋን እንደበላች ራቁት አልሆነችም፡፡ ምክንያቱም አዳም ስፍራውን አለቀቀም ነበር፡፡ ነገር ግን አዳም እንደበላ ሁለቱም ራቁት ሆኑ ይላል ቃሉ፤ ይሄም የእግዚአብሄርን እውነት ያበራል፡፡ 
(<a href="verse:ዘፍ3፤4-8">ዘፍ3፤4-8</a>)</p>

<p>በምድር ላይ የእግዚአብሄር ወኪል አዳም በመሆኑ እግዚአብሄር ስለ ጥፋታቸው ጥያቄ ያቀረበው ከአዳም ጀምሮ ወደ ሄዋን ነበር፤ ፍዱን ግን ከእባብ ጀምሮ ነው ወደ አዳም ያመጣው፡፡ 
(<a href="verse:ዘፍ3፤10-19">ዘፍ3፤10-19</a>)</p>

<p>ይሄም ሁኔታ እግዚአብሄር አይናችንን ከፍቶ ካሳየን የአዳምን ውክልናና የሄዋንን ረዳትነት ያሳያል፤ እግዚአብሄር ካልረዳን ግን አይበራም፡፡</p>

<p>ሄዋን ከአዳም ስጋንም እስትንፋስንም በመውሰዷ ስለረዳትነቷ አምነን እንድንቀበል ያደርገናል፡፡ (<a href="verse:ዘፍ2፤21-25">ዘፍ2፤21-25</a>). በመሆኑም ማንኛውም የእግዚአብሄር መመሪያ ከእግዚአብሄር ወደ አዳም፤ ከአዳም ወደ ረዳቱ ሄዋን እንዲደርስ ነበር የእግዚአብሄር አሳብና ስርአት፡፡</p>

<p>የእግዚአብሄርን ስርአት ባለማክበራቸው መናቅና ራቁትነት መጣ፡፡ (<a href="verse:1ሳሙ2፤30">1ሳሙ2፤30</a>, <a href="verse:ዘፍ3፤4-8">ዘፍ3፤4-8</a>)</p>

<p>አዳም በተሰጠው ስልጣን (ውክልና) መሰረት ለሴትም ሆነ ለተፈጠረው ፍጥረት ሁሉ ከእግዚአብሄር ምሪትን በመቀበል ስም አወጣላቸው፤ የእግዚአብሄርም ፍላጎት ተሟላ፡፡ (<a href="verse:ዘፍ2፤18-25">ዘፍ2፤18-25</a>, <a href="verse:ዘፍ3፤20">ዘፍ3፤20</a>)</p>

<p>አዳም ያለመንገድ የመጣውን መልእክት በመቀበሉ ራሱንም ሚሰቱነም (ረዳቱንም) ራቁት ማድረጉ እርሱ የእግዚአብሄር ወኪል መሆኑንና ሴቲቱ ረዳት መሆኗን ያሳያል፡፡ ምክንያቱም ይህ ሁሉ የደረሰው የእግዚአብሄር ወኪል ስፍራ በመልቀቁ ነበርና፡፡ ይህም ሀሳብ እግዚአብሄር አስቀድማ ፍሬውን ወደ በላች ሴት ሳይመጣ ወደ አዳም በመምጣቱ የእግዚአብሄርን የስራአት ባለቤትነት የስተምረናል፡፡ (<a href="verse:ዘፍ2፤19-23">ዘፍ2፤19-23</a>, <a href="verse:ዘኅ30፤1-16">ዘኅ30፤1-16</a>, <a href="verse:ዘፀ15፤26">ዘፀ15፤26</a>) እንዲሁም የሴት ረዳትነትን ያረጋግጥልናል፡፡</p>

<p>የእግዚአብሄር ወኪል የሆነው ወድቆ ስፍራ በመልቀቁ በቦታው አዲሱ አዳም (ጌታ ኢየሱስ) ተተካ፡፡ አዲሱ አዳም በምድር ብቻ ሳይሆን በሰማይም ስልጣን ያለው ሆኖ መጣ፡፡ እርሱም በሰማይም በምድርም ስልጣን ተሰጠኝ ያለው ለዚሁ ነው፡፡ (<a href="verse:ማቲ28፤18">ማቲ28፤18</a>, <a href="verse:ኤፌ2፤10">ኤፌ2፤10</a>, <a href="verse:ፊሊ2፤10">ፊሊ2፤10</a>)</p>

<p>አሮጌው አዳም ከአካሉ ረዳት እንደተሰጠችው ሁሉ ለአዲሱ አዳምም ከራሱ ረዳት ተሰጠችው፤ እርሷም ቤተ-ክርስቲያን ናት፡፡ ሁለቱም የተቀበሉት ከራሳቸው ሳይሆን ከእግዚአብሄር ነበር፡፡ (<a href="verse:ዘፍ2፤22">ዘፍ2፤22</a>, <a href="verse:ዮሀ17፤6-19">ዮሀ17፤6-19</a>)</p>

<p>አሮጌው አዳም ያለመንገዱ በረዳት በኩል የመጣውን ሀሳብ ተቀብሎ የእግዚአብሄርን መልካሙን ስራ አበላሸ፡፡ አዲሱ አዳም ግን ከእግዚአብሄር ተቀብሎ እርሱ በተሾመው ስራ ሁሉ ላይ ረዳቱን (ቤተ-ክርስቲያንን) ሾማት እንጂ የረዳቱን ሀሳብ አልተቀበለም፡፡ ሆኖም ባለመታዘዝ አሮጌው አዳም ያመጣውን እርግማን ሽሮ በረከት አመጣ፡፡ (<a href="verse:ዘፍ3፤10-19">ዘፍ3፤10-19</a>, <a href="verse:ዮሀ18፤3-9">ዮሀ18፤3-9</a>, <a href="verse:መዝ62፤11">መዝ62፤11</a>)</p>

<p>አሮጌው አዳም መሳቱን (ማመሞፁን) ከማመን ይልቅ እግዚአብሄርንና ሔዋንን ወነጀላቸው፡፡ (<a href="verse:ዘፍ3፤9-12">ዘፍ3፤9-12</a>) ሴቲቱ ግን መሳቷን በማመኗ፤ እግዚአብሄርም መሳትሽን ካመንሽ እኔ ወደ አስቀመጥኩሽ ስርአት ተመለሽ፤ ያሳተሸንም ዳቢሎስን በመውለድ ተበቀይው አላት፡፡ (<a href="verse:ዘፍ3፤13-16">ዘፍ3፤13-16</a>)</p>

<p>ጳውሎስ ሴቶች ስፍራቸውን ሳይለቁ በመውለድ ይድናሉ ያለው ይህንን የዘፍጥረትን ሀሳብ በመደገፍና በማጠናከር ነው፡፡ (<a href="verse:1ጢሞ2፤11-15">1ጢሞ2፤11-15</a>)</p>

<p>ጳውሎስ የሴቲቱን ከወንድ በኋላ መፈጠሯንና ስርአት በመተላለፏ መውደቋን መጥቀሱ፤ እግዚአብሄር ባላስቀመጠበት ቦታ በመቀመጧ ያመጣችው ውድቀት በመሆኑ በቦታዋ ተቀምጣ የእግዚአብሄርን ፈቃድ ትፈፅም ማለቱን ነው፡፡</p>

<p>በቦታዋም የመቀመጧ ምስጢር ወይም እግዚአብሄር ባስቀመጣት ቦታ ተቀምጣ የእግዚአብሄርን ፈቃድ መፈፀሟ ፡-</p>

<ol>
<li>ስፍራ መልቀቅን (አመፅን) ያመጣው ጠላት ዳቢሎስን ለመበቀል በጭንቅ (በምጥ) መውለድ ነው፡፡ ዛሬ መውለድ በብዙ መልኩ ምጥና ጭንቅ ሆኗል፡፡ ለዚህ እውነት ማን ነው በፈቃዱ ራሱን የሚሰጠው ? (<a href="verse:2ቆሮ2፤14-17">2ቆሮ2፤14-17</a>)</li>
<li>ፈቃድዋ ወደባሏ እንዲሆንና ባሏም ገዢ እንዲሆን በፈቃደኝነት ራሷን ማስገዛትዋ ነው፡፡</li>
</ol>

<p>እግዚአብሄር እንዲህ አይነት ትእዛዝ ሊሰጥ የቻለበት ምክንያት የሴቲቱ መናዘዝ (መመለስ) የተነሳ ተሀድሶ በመምጣቱ ነበር፡፡ ምክንያቱም ሴቲቱ የባሏን ፈቃድ ወደራሷ ስላደረገች የእግዚአብሄር ስርአት ተበላሽቶ ነበርና፡፡</p>

<p>የዛሬዋም የአዲሱ አዳም ረዳቱ የሆነችው ቤተ-ክርስቲያንን እግዚአብሄር ወደ ስርአቴ ተመለሺ እያላት ነው፡፡</p>

<p>የእግዚአብሄር ቃል እንደሚያስተምረን ሴቲቱ በደሏን በማመኗ ዋጋ ከፍላ ክብሯን እንድታስመልስ አደረጋት እንጂ እግዚአብሄር እርሷን የእርግማን ምክንያት አላደረጋትም፡፡ (<a href="verse:ዘፍ3፤15-16">ዘፍ3፤15-16</a>)</p>

</body>
</html>
