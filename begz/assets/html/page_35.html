<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>እስራኤልና ባህሏ</h2>
<p>የእስራኤል ባህል ሊመጣ ላለው ወንጌል ጥላ በመሆን ከእግዚአብሔር አስቀድሞ የተሰጠ ባህልና ስርአት ነው፡፡ <u>ለምሳሌ </u>፡-</p>
<ul>
<li>መልካም እረኛ የእስራኤልን እረኝነት ባህል ያሳያል፡፡ (<a href="verse:ዮሀ10፤11-15">ዮሀ10፤11-15</a>)</li>
<li>ስለ ሙሽሪትና ሙሽራው የተነገረው የእስራኤልን የጋብቻ ባህልና ስርአት ያሳያል፡፡ (<a href="verse:ዮሀ14፤1-4">ዮሀ14፤1-4</a>)</li>
<li>ስለ መዋጀት ጌታ ሲሰብክ አስቀድሞ በእስራኤል የነበረውን የመዋጀትን ስርአት መልክ ያሳያል፡፡ (<a href="verse:ዘፍ49፤8-9">ዘፍ49፤8-9</a>, <a href="verse:ራዕ5፤1-10">ራዕ5፤1-10</a>, <a href="verse:ኤር32፤6">ኤር32፤6</a>, <a href="verse:ሩት4፤1-22">ሩት4፤1-22</a>)</li>
</ul>
<p>በእስራኤል ባህል ሚስትንና ርስትን ተቤዥቶ ለዘመዱ ስሙን የሚያቆም ዘመድ ሲፈለግ፡-</p>
<ol>
<li>አቅም ያለው መሆን አለበት፡፡</li>
<li>ፈቃደኛ የሆነ፡፡</li>
<li>የቅርብ ዘመድ መሆን አለበት፡፡</li>
<li>ስምን ለራሱ ሳይሆን ለተወሰደበት ዘመዱን የሚያቆም መሆን አለበት፡፡</li>
</ol>
<p>ይሄም የኢየሱስ ክርስቶስን የመቤዠት መንገዱን የሚያሳይ ጥላ ነበር፡፡ እስራኤሎችም ጌታ ኢየሱስ የሚሰብክበት መንገድ የራሳቸውን ባህልና ስርአት መሰረት ያደረገ ስለነበር ይረዱትና ይገባቸው  ነበር፡፡ በመሆኑም እግዚአብሔር አለምን ወደ መረጠው ወደ አብርሃም በረት በክርስቶስ ያስገባል፡፡ (<a href="verse:ዮሀ10፤1-18">ዮሀ10፤1-18</a>)</p>
<p>ስለዚህም ነበር ለግሪክ ሴቶች ወደ ቤተ-ክርስቲያን (ወደ አብርሀም በረት) ውስጥ ገብታችኋልና የዚህን በረት ስርዐት ጠብቁ (በጉባኤ ዝም በሉ) ያለው፡፡</p>
<p>አብርሀም ለስጋውያን እስራኤሎች አባታቸው ስለሆነ ለመንፈሳውያንም እስራኤሎች በእምነት አባታችን ነው፡፡ (<a href="verse:ዮሀ10፤16">ዮሀ10፤16</a>, <a href="verse:ኤፌ2፤11-19">ኤፌ2፤11-19</a>, <a href="verse:ሮሜ4፤13-25">ሮሜ4፤13-25</a>, <a href="verse:ገላ4፤21-31">ገላ4፤21-31</a>, <a href="verse:ዘፍ12፤3">ዘፍ12፤3</a>, <a href="verse:ገላ3፤6-9">ገላ3፤6-9</a>)</p>
<p>እግዚአብሔር ለእስራኤሎች መጻተኛ ወደ እናንተ ቢመጣና ወደ እናንተ ቢቀመጥ በእናንተ ባህልና ስርዐት ይኑር አላቸው፡፡ ጳውሎስ ከዚህ እውነት ተነስቶ ነው በእስራኤል ባህል መሰረት ሴት በጉባኤ ዝም ትበል ያለው፡፡</p>
<p>ሴት ስትፀልይና ትንቢት ስትናገር ፀጉሯን ትሸፍን ሲል የመጣችሁበት (የጀመራችሁት) አዲሱ ስርዐት ሴትን በጉባኤ ዝም የሚያሰኝና ፀጉሯን የሚያሸፍን ስርአት ነው ማለቱ ነበር፡፡ (<a href="verse:1ቆሮ14፤34-38">1ቆሮ14፤34-38</a>, <a href="verse:1ጢሞ2፤9-15">1ጢሞ2፤9-15</a>, <a href="verse:1ቆሮ11፤1-16">1ቆሮ11፤1-16</a>)</p>
<p>ጳውሎስ ይሄንን ስርአት የሰጠው ለቆሮንጦስ ቤተ-ክርስቲያን ብቻ ነው ለሚሉ ሰዎች መልሱ አይደለም ነው፡፡ ምክንያቱም፡-
    <br/><font color="green">‹እንግዲህ ማንም በዚህ ጉዳይ ላይ መከራከር ቢፈልግ፣ እኛም ሆነ የእግዚአብሔር አብያተ ክርስቲያናት ከዚህ የተለየ ልማድ (ስርዐት) የለንም›</font>
    <br/>በማለት ጳውሎስ ስርዐቱን የሁሉም አብያተ ክርስቲያናት አንደሆነ አረጋግጦልናል፡፡ (<a href="verse:1ቆሮ11፤16">1ቆሮ11፤16</a>, <a href="verse:1ቆሮ1፤2">1ቆሮ1፤2</a>)</p>
<p>በዚህ ዘመን እኛን አይመለከተንም እንዳንል ቃሉ ተፅፎ ለእኛ ተሰጥቷልና፤ ስለዚህ እንዴት ረግጠን ማለፍ እንችላለን? መጽሐፍ ቅዱስ "የተፃፈው ሁሉ ለትምህርት ተፅፏል" የሚለው ለዚህ አይደለምን? (<a href="verse:ሮሜ15፤4">ሮሜ15፤4</a>)</p>
<p>በመሆኑም የጳውሎስ ሀሳብ፥ ወዳችሁ ወደ አብርሀም በረት (ወደ እግዚአብሔር መንግስት) ከመጣችው ወዳችሁ ለዚህ መንግስት ስርአት ተገዙ ማለቱ ነውና እንገዛ፡፡ ምክንያቱም ዛሬ ያለንም ቅዱሳን ከአህዛብ ወገን ወደ አብርሀም ዘር በእምነት እስከ ገባን ድረስ ይህ የአብርሀም ቤት ስርዐት እኛንም ስለሚገዛን ወደን ለዚህ ስርዐት መገዛት አለብን፡፡</p>
</body>
</html>
