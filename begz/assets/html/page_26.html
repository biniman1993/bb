<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>የሔዋን ንስሀ በር መክፈት</h2>
<p>ሔዋን እንደ አዳም በር ሳትዘጋ ስቻለው በማለቷ፤ እግዚአብሔርም ደግመሽ ሀጥያትን እንዳትሰሪ አስቀድሞ ባስቀመጥኩሽ ስፍራም ሁኚ (ተቀመጪ) አላት፡፡ (<a href="verse:ዘፍ3፤15-17">ዘፍ3፤15-17</a>) የሄ ማለት፡- </p>
<ul>
<li>ፈቃድሽን ወደ ባልሽ በማድረግና የባልሽ ረዳት በመሆን (ባልሽን ገዢ በማድረግ) የበቀልን ልች ውለጂ ማለት እንደሆነ የእግዚአብሔር ቃል ያስተምረናል፡፡ (<a href="verse:ዘፍ3፤15-17">ዘፍ3፤15-17</a>; <a href="verse:1ጢሞ2፤8-15">1ጢሞ2፤8-15</a>)</li>
</ul>
<p>እግዚአብሔር ባዘዘው በዚህ በህያዋን መንገድ የሄዱ ሴቶች (<a href="verse:2ዜና16፤9">2ዜና16፤9</a>)፡-</p>
<p><u>1. ሣራ</u> -</p>
<ul>
<li>ሣራ የባሏ ረዳት ነበረች፡፡</li>
<li>በእርጅና ዘመኗ ለመውለድ ያልደከመች ሴት ነበረች፡፡</li>
<li>ፈቃዷን ወደ ባሏ ያደረገች ሴት ነበርች፡፡ (<a href="verse:ዘፍ16፤1-6">ዘፍ16፤1-6</a>; <a href="verse:ሮሜ4፤19-22">ሮሜ4፤19-22</a>)</li>
<li>ባሏን ገዢ በማድረግ ጌታዬ ትለው ነበር፡፡ (<a href="verse:ዘፍ18፤22">ዘፍ18፤22</a>; <a href="verse:1ጴጥ3፤6">1ጴጥ3፤6</a>)</li>
<li>በሁሉም አቅጣጫ እግዚአብሔርን በማክበር የተሰወረች የልብ ሰው ነበረች፡፡</li>
<li>የአብርሀም ፍቅርና የሳራ አክብሮት፤ የጌታ ኢየሱስና የቤተ-ክርስቲያን ጥላ ሆኖ ተገልጧል፡፡ (<a href="verse:ዘፍ16፤1-6">ዘፍ16፤1-6</a>; <a href="verse:ኤፌ5፤21-30">ኤፌ5፤21-30</a>; <a href="verse:ዘፍ21፤9-13">ዘፍ21፤9-13</a>)</li>
</ul>
<p><u>2. ሃና</u> -</p>
<ul>
<li>ሃና በመከራ ውስጥ ስፍራዋን ሳትለቅ በፅድቅ የምትተጋ ስለነበረች ራስዋንም ኤሊንም አድና ሳሙኤልን ወረሰች (ወለደች)፡፡ (<a href="verse:1ሳሙ1፤9-18">1ሳሙ1፤9-18</a>; <a href="verse:1ሳሙ3፤1-2">1ሳሙ3፤1-2</a>; <a href="verse:1ሳሙ3፤19-21">1ሳሙ3፤19-21</a>)</li>
</ul>
<p><u>3. ኤልሳቤጥ</u> -</p>
<ul>
<li>ኤልሳቤጥ በውስጧ ማንነት የተሸለመች ስለነበረች በመከራዋ ፀንታ ዩሐንስን ወለደች፡፡ (<a href="verse:ሉቃ1፤5-7">ሉቃ1፤5-7</a>; <a href="verse:ሉቃ3፤1-22">ሉቃ3፤1-22</a>)</li>
</ul>
<p><u>4. ማሪያም (የኢየሱስ እናት)</u> -</p>
<ul>
<li>ማሪያም (የጌታ ኢየሱስ እናት) የተሰወረች የልብ ሰው በመሆኗ፤ የተባረከችና በእግዚአብሔር ፊት ሞገስ ያገኘች በመሆኗ የጌታ ኢየሱስ እናት ልትሆን በቃች፡፡ (<a href="verse:ሉቃ1፤26-33">ሉቃ1፤26-33</a>)</li>
<li>የሄዋን የተስፋ ቃልም በእርሷ ተፈፀመ፡፡ (<a href="verse:ዘፍ3፤15">ዘፍ3፤15</a>)</li>
</ul>
<p>በምድረ በዳ እግዚአብሔርን ተስፋ በማድረግ ራሳቸውን በውጫዊ ሳይሆን በውስጣዊ ጌጥ፤ በገርነትና በጭምትነት ተጎናፅፈውና ተሸልመው ባሎቻቸውን እያከበሩ በእግዚአብሔር ፊት የነበሩ ሴቶች በእግዚአብሔር ፊት ሞገስና ክብር በማግኘት የፅድቅን ለጆች ወልደው ለሰዎች በረከት የሆኑትን ሴቶች ከላይ ተመልክተናል፡፡</p>
<p>በዘመናት ሁሉ ከእግዚአብሔር ጠብቆ እንደ እግዚአብሔር ቃል የሚመላለሱ ሴቶች በእግዚአብሔር ፊት የከበሩና ሞገስ ያገኙ ስለሚሆኑ የሚወልዱትም ልጆች በእግዚአብሔር ፊት ሞገስ ያላቸው ስለሚሆኑ ለምድር በረከት ይሆናሉ፡፡ ዛሬም ይህ እውነት በዘመናችን መታየት አለበት፡፡</p>
<p>ዛሬም በእግዚአብሔር መንገድ የሚቆሙ ለምድር የመፍትሄ ልጆች ሲወለዱ፤ በራሳቸው ወይም በአመፅ መንገድ የሚቆሙ ደግሞ ለምድር የአመፅን ልጆች ይወልዳሉ፡፡ ስለዚህ ዛሬም የሳራን መንገድ የሚከተሉ የሳራ ልጆች እንደሆኑ የእግዚአብሔር ቃል ይናገራል፡፡ (<a href="verse:1ጢሞ2፤9-15">1ጢሞ2፤9-15</a>; <a href="verse:1ጴጥ3፤1-6">1ጴጥ3፤1-6</a>)</p>
<p>መፅሐፍ ቅዱስ ሴት አታገልግል አይልም፤ የተጠራችውም በረዳትነት ለማገልገል ነው፡፡ የአገልግሎት ቦታዋ ግን በእግዚአብሔር ቃል በግልፅ ተወስኖ ተቀምጧል፡፡</p>
<p>በአጠቃላይ የመንፈሳዊ እስራኤል (ቤተ-ክርስቲያን) አገልግሎት ጌታ ኢየሱስ በሰየመው በ5ቱ አገልግሎት ‹BOX› (ሀዋሪያት፣ ወንጌላውያን፣ ነቢየት፣ እረኞችና እስተማሪዋች) አማካኝት የሚካሄድ ሲሆን (<a href="verse:ኤፌ4፤8-11">ኤፌ4፤8-11</a>)፤ በእነዚህ አምስቱ አገልግሎት ‹BOX› ውስጥ ሴትን አልጨመረም፡፡</p>
<p>እግዚአብሔር ከእስራኤል መካከል ሌዊንና የሌዊን ወንዶች ልጆች ለራሱ አገልግሎት እንደለየ ሁሉ ከአለም ከለያት ቤተ-ክርስቲያንም ለራሱ በኩራት አንስቶ መልሶ ለቤተ-ክርስቲያን ስጦታ አድርጎ የሰጣት ወንዶችን ነው፡፡ (<a href="verse:ኤፌ4፤8-11">ኤፌ4፤8-11</a>)</p>
</body>
</html>
