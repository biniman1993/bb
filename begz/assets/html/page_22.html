<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>ሴቶች በጉባኤ ዝም ይበሉ የመባል ምስጢር</h2>
<p>ጳውሎስ በአብያተ ክርስቲያናት እንደሚደረግ ሁሉ ሴቶች በጉባኤ ዝም ይበሉ ሲል ህግ እንደሚለው እንዲታዘዙ እንጂ እንዲናገሩ አልተፈቀደላቸውም ማለቱ ነው፡፡ (<a href="verse:1ቆሮ14፤34-36">1ቆሮ14፤34-36</a>)</p>
<p>እግዚአብሔር ህግን የሰጠው ከአመፀኛው ህዝብ መካካል ለእግዚአብሔር ተለይቶ ለወጣው ለእስራኤል ነው፡፡</p>
<p>ቤ/ክም ለእግዚአብሔር ከአለም ተለይታ የወጣች መንፈሳዊ እስራኤል ናት፡፡</p>
<p>እስራኤል ከግብፅ ተለይታ ከመውጣቷ በፊት የግብፅ የባርነት ስርአት ተጭኖባት ነበር፤ ነገር ግን ፈርኦን በምድር አምልኩ ቢልም አምላካችን በአንተ ምድር አይመለክም ብላ ከግብፅ ከወጣች በኋላ የእግዚአብሔር የነፃነት ስርአት ተጫነላት፡፡ ልክ እንደዚው ቤተ-ክርስቲያንም ዛሬ ከአለም ባርነት ስርአት ነፃ ወጥታ የእግዚአብሔር ነፃነት ስርአት የተጫነላት መሆኗን አውቃ ለትክክለኛ የእግዚአብሔር ስርአት መገዛት አለባት፡፡ ጳውሎስም በዚህ የእግዚአብሔርን ስርአት በምትፈፅም ጉባኤ ነው እንጂ ሴት ዝም ትበል ያለው በአለም ጉባኤ አይደለም፡፡</p>
<p>በብሉይ ኪዳን አገልግሎትም ቢሆን ሴት በክህነትና በአመራር አገልግሎት ውስጥ አትገባም ነበር፡፡ ከአሮን ወንዶችና ሴቶች ልጆቹ የአባታቸውን ክህንነት ስርአት የተረከቡት ወንዶች ልጆቹ ብቻ ነበሩ፡፡ (<a href="verse:ዘሌ8፤1-36">ዘሌ8፤1-36</a>፡ <a href="verse:ዘፀ29፤1-37">ዘፀ29፤1-37</a>፡ <a href="verse:ዘሌ10፤12-15">ዘሌ10፤12-15</a>፡ <a href="verse:ዘሁ3፤1-49">ዘሁ3፤1-49</a>)</p>
<p>ጌታ እየሱስም በመንፈስ ከወለዳቸው ወንዶችና ሴቶች ልጆቹ መካከል ለወንዶች ልጆቹ ነው አገልግሎቱን (ተልእኮውን) አስረክቦ የሄደው፡፡ (<a href="verse:ዮሀ17፤12-18">ዮሀ17፤12-18</a>፡ <a href="verse:ሉቃ6፤12-16">ሉቃ6፤12-16</a>፡ <a href="verse:ማቴ10፤1-4">ማቴ10፤1-4</a>)</p>
<p>በአጠቃላይ ከብሉይ ኪዳን እስከ አዲስ ኪዳን ቅርብ ጊዜ ድረስ ለእግዚአብሔር ቤት አመራርም ሆነ ክህነት ሴቶች ተመርጠው አያውቁም፡፡ ዛሬ ያለችው ቤተ-ክርስቲያን ግን የመጨረሻ ዘመን ቤተ-ክርስቲያን ስለሆነች እንደ እግዚአብሔር ቃል ሳይሆን እንደ ልቧ ፈቃድ እየሄደች ነው፡፡ (<a href="verse:አሞ2፤4-16">አሞ2፤4-16</a>)</p>
</body>
</html>
