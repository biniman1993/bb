<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>አሁን ያለንበት ዘመን</h2>
<p>አሁን ያለንበት ዘመን ህዝብ እንደ መሳፍንት ዘመን ያለመሪ የተለቀቀበት ዘመን አይደለም፡፡ መሪ ያለበት ዘመን ነው፤ መሪያችንም ከእግዚአብሄር የተሰጠው ጌታችን ኢየሱስ ክርስቶስ ነው፡፡ በመሆኑም ስርዐት ይዘን ለዘመኑና ለሁኔታው ሳይሆን ዘመኑን ዋጅተንና በሁኔታ ላይ ቆመን ለእግዚአብሔር ቃል እውነት እንታዘዛለን፡፡</p>
<p>የዛሬዋ ቤተ-ክርስቲያን መሪዋ ኢየሱስ ክርስቶስ እያለ ራሷን ስርዐት አልባ አድርጋ የመሳፍንት ዘመን አገልጋይ (ስርዐት አልበኝነት የሰፈነበት) ዲቦራን እንደ ምሳሌ መጥቀሷ፤ ተገቢው መሪ በስፍራው እንደሌለ መጥቀሷ ስለሆነ ጌታ እየሱስን መናቋ ይሆናል፡፡</p>
<p>የዛሬዋ ቤተ-ክርስቲያን ሴቶችን የእግዚአብሔር ቃል በማይደግፈው መንገድ ለማሰማራት፤ ስርአት አልበኝነት የሰፈነበትን የመሳፍንት ዘመን አገልጋይ ዲቦራን እንደ ምሳሌነት መጥቀሷ፤ መሪ የለሽ መሆኗና ከክርስቶስ አመራር ውጪ ደስ ያላትን ሁሉ እያደረገች ነው ማለት ነው፡፡ <a href="verse:መሳ21፤25">መሳ21፤25</a>
</p>
<p>በአጠቃላይ የእግዚአብሔር ስርአት የተበላሸበት የመሳፍንት ዘመን አገልጋይም ሆነ አገልግሎት ለዛሬዋ ቤተ-ክርስቲያን ሞዴል ሊሆን አይችልም፡፡ </p>
<p>በብሉይ ኪዳን ዘመን ስርአትና ህግ መሰረት የወንዶችና የሴቶች አገልግሎት የተለየ ነበር፡፡ ይህም የሚያሳየው የሴቶችን ጭቆና ሳይሆን ወንዶች የእግዚአብሔር ወኪሎች ሴቶች ደግሞ ረዳቶች የሆኑበትን የእግዚአብሔር አፈጣጠር ስርአት ነው፡፡</p>
</body>
</html>