<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>የእግዚአብሔር ጥሪ</h2>
<p>ከመጀመሪያም የእግዚአብሔር ጥሪ ወንዶች እንደሆኑ፡-</p>
<ul>
<li>ከአለም ለእግዚአብሔር በኩራትና ለአለም ስጦታ አብርሀም፣ ይሳቅና ያዕቆብን (እስራኤልን)‹<a href="verse:ዘፀ4፤21-23">ዘፀ4፤21-23</a>›</li>
<li>ከእሰራኤል ሌዊንና ወንዶች ልጆቹን</li>
<li>ጌታ ኢየሱስንና ሀዋሪያትን</li>
<li>በአዲስ ኪዳን የቤተ-ክርስቲያን ሐዋሪያትና የቤተ-ክርስቲያን አባቶችን ለማስረጃነት እንመለከታለን፡፡ ከእነሱም መካከል አንድም ሴት አንመለከትም፤ ሚስቶቻቸው ግን አብረው ነበሩ፡፡ ስለዚህ ዛሬም ያው ነው፡፡</li>
</ul>
<p>በክርስቶስ አዲስ ልደት ላገኙት ለወንዶችም ለሴቶችም የማገልገል መብት ተሰጥቷል፡፡ ስለዚህም ሁሉም በየጸጋቸውና በየቦታቸው ማገልገል እንደሚችሉ የእግዚአብሔር ቃል ያስተምረናል፡፡</p>
<p>የቀደመችዋ ቤተ-ክርስቲያን በዚህ አይነት ካለፈች በዚህ ዘመን ያለችው ቤተ-ክርስቲያን ይሄን አዲሱን መንገድ ከየት አመጣች? ከማንስ ተማረች?</p>
<p>ስለ ዲያቆናት እንኳን ብንመለከት የሸማግሌዎች ረዳቶች መሆናቸውን የምርጫ መስፈርት ተመሳሳይነት ያሳያል፡፡ (<a href="verse:1ጢሞ3፤1-13">1ጢሞ3፤1-13</a>), ሐዋርያት ረዳት ባስፈለጋቸው ጊዜ ሰባት ወንዶችን ነው ያስመረጡት፤ ምክንያቱም ስልጣናቸውን ለማካፈል ስለሆነ ሴቶችን አላስመረጡም፡፡ የተመረጡት ወንዶች ግን በተመረጡበት ማህበራዊ መስክ ወንዶችና ሴቶችን እያሰማሩ ሓዋርያትን ይረዱ ነበር፡፡ (<a href="verse:ሐዋ6፤1-6">ሐዋ6፤1-6</a>)</p>
<p>ይሄም አገልግሎት እየተለመደና እያደገ በመምጣቱ በሐዋርያው ጳውሎስ በኩል ዲያቆናት በሚል ስያሜ የሽማግሌዎች ረዳቶች ሆነው ሲመረጡ እናያለን፡፡</p>
<p>በ‹<a href="verse:ሐዋ6፤1-6">ሐዋ6፤1-6</a>›፣ በ‹<a href="verse:1ጢሞ3፤1-13">1ጢሞ3፤1-13</a>› እና በ‹<a href="verse:ቲቶ1፤5-11">ቲቶ1፤5-11</a>› ያሉት ሀሳቦች እርስ በእርሳቸው የሚስማሙና የተመሳሰሉ ሀሳቦች ናቸው፡፡</p>
</body>
</html>
