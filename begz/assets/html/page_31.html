<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>በእግዚአብሔርና በህዝቡ መሃል የመቆም ምስጢር</h2>
<p>ዛሬም ለቤተ-ክርስቲያን ስጦታ ሆነው የተሰጡ አገልጋዮች በእግዚአብሔርና በህዝቡ (በመሪዎች) መካከል ቆመው ለህዝቡ የእግዚአብሔርን እውነት ማስተማር፤ ስለ ህዝቡ ወደ እግዚአብሔር መማለድና ህዝቡ ያለስርአት ሲሄድ መገሰፅ አለባቸው፡፡</p>
<p>በአጠቃላይ እነዚህ አምስቱ የአገልግሎት ክፍሎች ለቤተ-ክርስቲያን ስጦታ ሆነው ከእግዚአብሔር የተሰጡ ሲሆኑ ለራሳቸው የሚያገለግሉበት የፀጋ ስጦታ አላቸው፡፡</p>
<p>ከእግዚአብሔር የተወለደ ሁሉ የንጉስ ካህናት (የእርቅ መልእክተኞች) ስለሆኑ ሁሉም (ወንዶችም ሴቶችም) የፀጋ ስጦታ አላቸውና ያገለግላሉ፡፡ ነገር ግን ሁሉም በኩራት ባለመሆናቸው ለቤተ-ክርስቲያን ስጦታ ሆነው አይሰጡም፡፡</p>
<p>በመሆኑም ለእግዚአብሔር በኩራት ሆነው በመለየት ለቤተ-ክርስቲያን ስጦታ ሆነው የተሰጡትን ወንዶች ቤተ-ክርስቲያን ለይታ በማወቅና በመቀበል እንዲሁም በውስጣቸው ያለውን ፀጋ በመለየት በየፀጋቸው ማሰማራት አለባት፡፡</p>
</body>
</html>