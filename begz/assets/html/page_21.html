<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>ሴት የባል(የወንድ) ረዳት መሆኗ</h2>
<p>ሴት የባል ረዳት እንጂ የወንድ አይደለች ለሚሉት ባል በሌለበት ወንድ ላይ ትሰልጥን ማለት ነውና መፅሀፍ ቅድሳዊ አይደለም፡፡ በመጽሀፍ ቅዱስም የወንዶችና የሴቶች አደባባይ እንጂ የነበረው የባሎችና የሚስቶች አደባባይ ተብሎ አልተፃፈም፡፡</p>
<p>ጳውሎስ የሴት ራስ ወንድ ነው ማለቱ የመሪነትንና የረዳትነትን ስልጣን ማሳየቱ ነው፡፡ ራስ የብልቶች ሁሉ መሪ ስለሆነ ከራስ (ከአዕምሮ) ውጪ ብልቶች መረን ይወጣሉ፡፡</p>
<p>ጌታ እየሱስ የቤተ-ክርስቲያን ራስ ብሎ አላበቃም፤ የወንዶች ሁሉ ራስ ይለዋል እንጂ የሴቶችና የወንዶች ራስ አላለም፡፡ (<a href="verse:ኤፌ1፤22">ኤፌ1፤22</a>፡ <a href="verse:1ቆሮ11፤1-12">1ቆሮ11፤1-12</a>)</p>
<p>ጳውሎስ ወንድ በእግዚአብሔር መልክና ምሳሌ ተፈጠረ፤ ሴትም ከወንድ ለወንድ ክብር ተገኘች፤ ስለዚህ ትንቢት ስትናገር ወይም ስትፀልይ ራሷን ትሸፍን ባትሸፍን ግን ፀጉሯን ትቆረጥ ይላል፡፡ ይህም ማለት ፀጉሯ የወንድን ክብር እንዳይሻማ ይመስለኛል፡፡ ደግሞ ጳውሎስ በዚህ ስፍራ እያሳየ ያለው የባልና የሚስት ስርአት ሳይሆን የጉባኤውን ስርአት ነው፡፡ ወንዶች የማይሸፈኑትም የእግዚአብሔር ምሳሌና ክብር ስለሆኑ ነው፡፡ (<a href="verse:1ቆሮ11፤7">1ቆሮ11፤7</a>) ይህ እውነት ስለተበላሸ ነው ክርስቶስ ከሰማይ የመጣው፡፡ (<a href="verse:ኤፌ2፤10">ኤፌ2፤10</a>፡ <a href="verse:ማቴ19፤5-7">ማቴ19፤5-7</a>)</p>
<p>ይህ ተልእኮ የሚፈፀመው የክርስቶስ አካል ቤተ-ክርስቲያን የእግዚአብሔርን ቃል ስታከብር ነው፡፡ አለም ለእግዚአብሔር ስርአት ሙት ሆና ለሰይጣን ስርአት ህያው ስለሆነች የሴትን እረዳትነት እየካደች በእግዚአብሔር ቁጣ ውስጥ ትገኛለች፡፡ ቤተ-ክርስቲያን ግን የአለምን ፈለግ መከተሏን ትታ ተልዕኮዋን ማወጅ አለባት፡፡ (<a href="verse:ዘፍ2፤18-24">ዘፍ2፤18-24</a>፡ <a href="verse:ኤፌ2፤10">ኤፌ2፤10</a>)</p>
<p>ሴቶች በጉባኤ ዝም ይበሉ መባሉና ሲፀልዩና ትንቢት ሲናገሩ ፀጉራቸውን እንዲሸፍኑ መታዘዛቸው የወንዶችን ገዢነትና የራሳቸውን ረዳትነት አውቀው በፍቅር እንዲቀበሉ መታዘዛቸው ነው፡፡ ይህንን እውነት መታዘዛቸውም የእግዚአብሔርን ስርአት መቀበላቸውን ነው የሚያሳየው፡፡</p>
<p>የመጀመሪዋ ሴት ስፍራዋን በመልቀቀቋ ባሏንም በማስለቀቅ ለፍጥረት ሁሉ ጭንቅ መከራ እንደመጣ ሁሉ (<a href="verse:ሮሜ8፤19-23">ሮሜ8፤19-23</a>) በመጨረሻ ትውልድም ይህ ሁኔታ ተደግሞ ከመጀመሪያው የባሰ ቁጣ ሊመጣ እንደሚችል በዚህ ዘመን ሆነን ማሰብ በጣም አስፈላጊ ነው፡፡ (<a href="verse:ራዕ9፤13-21">ራዕ9፤13-21</a>)</p>
<p>ዛሬ የተለያዩ የበሽታ አይነቶች ተገኙ የሚባለው ሰው በእግዚአብሔር ላይ በማመፁ ምድር የምታበቅለው እሾህና አሜኬላ ነው፡፡ ይህም ታላቃ ምጥ ነው፡፡ (<a href="verse:ዘፍ3፤17-19">ዘፍ3፤17-19</a>፡ <a href="verse:ዘፍ4፤10-12">ዘፍ4፤10-12</a>፡ <a href="verse:ሮሜ8፤18-25">ሮሜ8፤18-25</a>፡ <a href="verse:ዘፍ1፤29-31">ዘፍ1፤29-31</a>፡ <a href="verse:ኢሳ11፤6-9">ኢሳ11፤6-9</a>)</p>
<p>ቤተ-ክርስቲያን ግን ይህን መርገም ለመስበርና ወደ በረከት ለመቀየር የመጣች ናት፡፡ ዛሬ ግን የዚህ እውነት ተቃራኒ በሆነ መልኩ ሴቶች ፈቃዳቸውን በቤተ-ክርስቲያን ውስጥ ለወንዶች በማስገዛት ፈንታ ወንዶች ፈቃዳቸውን ለሴቶች ፈቃድ እንዲያስገዙ እየተደረገ ያለበት ዘመን ነው፡፡</p>
<p>በሰው መፈጠር መነሻ ዘመንም ይሄው በመሆኑ ነው አዳም ፈቃዱን ለእግዚአብሔር በማስገዛት ፈንታ ለሄዋን በማስገዛቱ በእግዚአብሔር ቁጣ ውስጥ የወደቀው፡፡ ለሴቲቱ ፍሬው ያማረ መሆኑ እንዲታያት ሴጣን አይኗን እንደከፈተና ፍሬውን በልታ አዳምን እንዳበላች ዛሬም ይሄው ነው እየሆነ ያለው፡፡ (<a href="verse:ዘፍ3፤4-8">ዘፍ3፤4-8</a>)</p>
<p>ሰዎች ሁሉ የእግዚአብሔርን ስርአት ጥለው የራሳቸውን መንገድ በያዙበት በዚህ ዘመን ቤተ-ክርስቲያንም አላማዋን እየጣለች ያለችበት ዘመን ውስጥ እንገኛለን፡፡ (<a href="verse:1ሳሙ2፤12-17">1ሳሙ2፤12-17</a>)</p>
</body>
</html>
