<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>የብሉይና የአዲስ ኪዳን አገልግሎት ልዩነትና አናድነት</h2>
<p>የብሉይ ኪዳን አገልግሎት (ክህነት) አንድ ወጥ (1- phase) ሲሆን የአዲስ ኪዳን አገልግሎት (ክህነት) ግን በሁለት ወጥ የተከፈለ ነው፡፡</p>
<p>የበሉይ ኪዳን አገልግሎት (ክህነት) በእግዚአብሔርና በህዝብ መካካል መቆም ሲሆን፤ ካህናትና ሌዋውያን ህዝብንና እግዚአብሔርን የሚያገኙ ስለሆኑ መቀደስ አለባቸው፡፡ በዚህ ክህነት ሴቶች አይሳተፉም ነበር፡፡</p>
<p>የመሳፍንት ዲቦራና በአመፅ ከነገሰችው ከጎቶሊያ በቀር በብሉይ ኪዳን ዘመን አገልጋዮች የነበሩት ነገስታት፣ ካህናትና ነብያት ሁሉም ወንዶች ነበሩ፡፡</p>
<p>የአዲስ ኪዳን አገልግሎት ግን ሁለት ወጥ (phase) ነው፡፡ እነሱም፡-</p>
<h3>1. በእግዚአብሔርና በአለም መካከል የእርቅ መልእክተኛ ሆኖ መቆም (መግባት) <a href="verse:2ቆሮ5፤19-20">2ቆሮ5፤19-20</a>፡ <a href="verse:ሐዋ2፤14-42">ሐዋ2፤14-42</a></h2>
<p>በዚህ አገልግሎት (ክህነት) የእግዚአብሔር ልጆች ሁሉ ሁለቱም ፆታ ያለ ልዩነት ይሳተፋሉ፡፡ ምክንያቱም ከእስራኤል ሰፈር ውጪ ስለሆነና የክርስቶስ ትንሳኤ ምስክር ሆነው ወደ አለም ሁሉ መሮጥ ስለሆነ ነው፡፡ አለም የክርስቶስን ሞት ቢያምንም ትንሳኤን ግን አላወቀም (አላመነም)፡፡ (<a href="verse:ማቴ28፤11-15">ማቴ28፤11-15</a>) በዚህ አገልግሎት መቅደላዊት ማሪያም ተሳትፋለች፡፡ (<a href="verse:ዮሀ20፤11-18">ዮሀ20፤11-18</a>፡ <a href="verse:ማቴ28፤1-10">ማቴ28፤1-10</a>)</p>
<p>በ‹<a href="verse:ዮሀ20፤1-18">ዮሀ20፤1-18</a>› ላይ እንደተፃፈው ማርያም ጌታን ለመሳም ስትቀርብ ወደ አባቴ ገና አልገባሁምና አትንኪኝ ያለበት ምክንየት በበሉይ ኪዳን መሰረት ነው፤ በብሉይ ኪዳን ስርአት ካህኑ የመስዋቱን ደም ይዞ ወደ ቅድስተ ቅዱሳን ከመግባቱ በፊት ሴት አትነካውም ነበር፡፡</p>
<p>በ‹<a href="verse:ማቴ28፤1-10">ማቴ28፤1-10</a>› ላይ ግን ጌታ እንደ ብሉይ ኪዳን ክህነት ወደ ሰማያዊ ቅድስተ ቀዱሳን እውነተኛውን የመስዋት ደም ይዞ ተመልሷል፡፡ እነ ማርያምም ወደ ደቀመዛሙርት እየሮጡ እያሉ ጌታ እየሱስን በመንገዳቸው ተገናኝተውት እግሩን ይዘው እንደሰገዱለትና እንደሳሙት የእግዚአብሔር ቃል ይናገራል፡፡</p>
<p>እነ ማርያም የጌታን ትንሳኤ የምስራች ይዘው ወደ ደቀመዛሙርት የሮጡበት ምክንያት ከላይ እንደተመለከትነው ደቀመዛሙርትም እንደ አለም የጌታን ትንሳኤ ባለማወቃቸው ነበር፡፡ ስለዚህም እነ ማርያም የምስራቹን ይዘው ወደ ደቀመዛሙርት ሮጡ፤ የምስራቹም ምስጢር ትንሳኤው ነው፡፡</p>
<h3>2. በእግዚአብሔርና በህዝቡ መካከል መቆም</h3>
<p>በእግዚአብሔርና በህዛቡ መካከል መቆም ደግሞ የምስራቹን ሰምተው ወደ እግዚአብሔር ቤት የመጡትን (የቅዱሳንን) ጉባኤ ማገልገል ማለት ነው፡፡</p>
<p>ይህ አገልግሎት ከብሉይ ኪዳን ጋር ተመሳሳይ ነው፡፡ ምክንይቱም የእግዚአብሔር ቤት ስርአት የሚፈፀምበት ቦታ ነውና፡፡ ይህም ስርአት እግዚአብሔር አስቀድሞ ሰውን ሲፈጥር የደነገገውና የሰው ልጅ በመበላሸቱ በአብርሀም ዘር በኩል እድሳቱን ጀምሮ በጌታ ኢየሱስ ክርስቶስ የፈፀመበት አገልግሎት ነው፡፡ (<a href="verse:ዘፍ3፤4-20">ዘፍ3፤4-20</a>፡ <a href="verse:ኤፌ2፤10">ኤፌ2፤10</a>) ጌታም ተፈፀመ ያለው ለዚህ ነው፡፡ (<a href="verse:ዮሀ19፤28-30">ዮሀ19፤28-30</a>)</p>
<p>በመሆኑም በእግዚአብሔር ቤት ውስጥ ያሉት ከአለም በመመለስ ከእግዚአብሔር ጋር የታረቁና አስቀድሞ ወደ ነበረው ወደ እግዚአብሔር ሀሳብ (ስርዐት) የተመለሱ ወንዶችና ሴቶች ያሉበት የቅዱሳን ጉባኤ ስለሆነ በዚህ ጉባኤ ወንዶች የእግዚአብሔር ወኪሎች ሲሆኑ ሴቶች ደግሞ ረዳቶች ናቸው፡፡</p>
<p>ጌታም የመጣው አስቀድሞ የነበረውንና ተበላሽቶ የነበረውን ስርአት ለመመለስ እንጂ አስቀድሞ ያልነበረውን ስርአት ለማስጀመር (ለመስራት) አይደለም፡፡ (<a href="verse:ኤፌ2፤10">ኤፌ2፤10</a>፡ <a href="verse:ማቴ19፤6">ማቴ19፤6</a>፡ <a href="verse:ማቴ5፤17-20">ማቴ5፤17-20</a>)</p>
<p>የአዲስ ኪዳን ትውልድ በክርስቶስ የተወለዱ ስለሆኑ የፆታ ልዩነት የለም ማለት፥ ሁሉም የትንሳኤውን አካል በተግባር ለብሷል ማለትን የሚያመጣ ስለሆነ ወይም መንፈስ ሆኗል ማለት ስለሆነ አደገኛ ነው፡፡ ምክንያቱም በትንሳኤው አካል ስንሆን ብቻ ነው የሴትና የወንድ ልዩነት ሳይኖር እንደ መላእክት የምንኖረው፡፡ (<a href="verse:ማቴ22፤30">ማቴ22፤30</a>፡ <a href="verse:ማር12፤25">ማር12፤25</a>)ይህም የሚሆነው ጌታ ሲመጣ ብቻ ነው፡፡ ያኔ ነው የፆታ ልዩነት ሳይኖር እንደ መላእክት እንኖራለን እንጂ መላእክት አንሆንም፡፡ መላእክት መንፈስ ናቸው፤ ሰዎች ግን መንፈሳዊና ስጋዊ ከመሆን ልዩነት በቀር ለዘላለም ሰዎች ናቸው፡፡</p>
<p>በአጠቃላይ አስቀድሞ የነበረው የእግዚአብሔር ሀሳብ ወንድም ሴትም የአፈጣጠርን ስርአት በመጠበቅና በየስፍራቸው ሆነው የምድር ዘመናቸውን እንዲፋጽሙ ነው፡፡ እግዚአብሔርም ደስ የሚሰኘው በዚህ ነውና፤ ጌታ ኢየሱስ ክርስቶስም የመምጣቱ አላማ ስለዚሁ ነው፡፡ (<a href="verse:ኤፌ2፤10">ኤፌ2፤10</a>፡ <a href="verse:ማቴ19፤6">ማቴ19፤6</a>)</p>
</body>
</html>
