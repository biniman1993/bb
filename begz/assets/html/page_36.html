<!DOCTYPE html>
<html>
<head>
    <meta http-equiv="Content-Type" content="text/html;charset=utf-8" />
    <link href="file:///android_asset/fonts/main.css" type="text/css" rel="stylesheet">
</head>
<body>
<h2>ማጠቃለያ</h2>
<p>በመጨረሻም በ‹<a href="verse:1ጢሞ2፤9-15">1ጢሞ2፤9-15</a>› ላይ ያለውን ሀሳብ ስንመለከት ሴቶች ‹እግዚአብሔርን እንፈራለን ካሉ› የሚለው ለራሳቸው ሀሳብ ሳይሆን ለእግዚአብሔር ሀሳብ ራሳቸውን በፈቃደኝነት ለማስገዛት ለሚወዱ ስርዐታቸው ይሄው ነው ብሎ ነው መስፈርቱን (Criteria) ያስቀመጠው፡፡ (ለእግዚአብሔር ለመገዛት Criteria ማነት ነው)</p>

<p>ወንጌል ፍቅር ስለሆነ በፍቅርና በፈቃደኝነት ሴቶች ለእግዚአብሔር በመገዛት የሚያተርፉትን መንገድ ነው ጳውሎስ ያሳያቸው፤ ከዚህ ውጪ መሆን ከእግዚአብሔር ቃል ውጪ መሆን ነው፡፡</p>

<p>በ‹<a href="verse:ዘፍ3፤15-16">ዘፍ3፤15-16</a>› እግዚአብሔር ከውድቀት በኃላ ለሔዋን የሰጣትን ስርአት ነው እንጂ አዲስ ነገር አይደለም ጳውሎስ በ‹<a href="verse:1ጢሞ2፤9-15">1ጢሞ2፤9-15</a>› ላይ የሚያሳስበው፡፡ ይሄውም፡-</p>

<ul>
<li>ወንድ የአንቺ ራስ ስለሆነ የእርሱን ክብር የተሸፈንሽ ስለሆንሽ በጭምትነት ዝግ ብለሽ ተመላለሺ፡፡</li>
<li>በወንድ በኩል ተማሪ እንጂ ወንድን ለማስተማር ወንድ ላይ አትሰልጥኚ፡፡ የእግዚአብሔር ወኪል ወንድ ስለሆነ የእግዚአብሔርን ነገር ከወንድ ተማሪ፡፡</li>
<li>ገዢ ለመሆን የተፈጠረው (የተጠራው) ወንድ ስለሆነ አንቺም ረዳቱ ሆነሽ ስለተፈጠርሽ ስፍራሽን ለመያዝ ታዘዢ ወይም ወደ ስፍራሽ ተመለሺ፡፡</li>
<li>ከዚህ በፊት ይሄንን ስፍራሽን ለቀሽ ነው ያሳትሽው፤ ደግመሽ ላለማሳት ስፍራሽን ጠብቂ፡፡</li>
<li>የነገርኩሽን ምክር አምነሽና በፍቅር ተቀብለሽ ከኃጢአት ተለይተሸ በፅድቅ፣ በመፅናናትና እየሮጥሽ ያንን አንቺን አስቶሽ ከእኔ ጋር ያጣላሽን ጠላትሽን ለመበቀል በመከራ ውለጂ፤ ለመውለድም ፈቃደኛ ሁኚ፡፡ ያኔ እኔን በመፍራት በፈቃዴ ኖረሻልና በፊቴ ክብር ይጠብቅሻል ያለውን የእግዚአብሔርን ምክር ነው ጳውሎስ ያንፀባረቀው፡፡</li>
</ul>

<p>ዛሬም ቅዱሳን ሴቶች በዚህ መንገድ ቆመው ለመውለድ ፈቃደኞች መሆን አለባቸው፡፡ ማህፀንን የሚከፍት እግዚአብሔር ስለሆነ የቀረው የእግዚአብሔር ድርሻ ነው፡፡ የፃዲቃን ዘር ለምድር አስፈላጊዎችና በረከቶች ናቸው፡፡</p>

<p>የክርስቶስን ዘር ሳይዝ፤ አዲስ ልደት ሳያገኝ የሚወለዱ ግን የአዳም ዘር ስለሆኑና ለምድር መርገም ምክንያት ስለሚሆኑ እግዚአብሔር አይፈልግም፡፡ (<a href="verse:ዘፍ3፤17-23">ዘፍ3፤17-23</a>) አለመውለድም ቅጣትን ያመጣል፡፡ (<a href="verse:ሮሜ1፤18-23">ሮሜ1፤18-23</a>)</p>

<p>ስለዚህ ሴት ለቤተ-ክርስቲያን ስጦታ ሆና ለብቻዋ አልተሰጠችም፡፡ ፀጋ ግን ስለተሰጣት እንደ እግዚአብሔር ቃል ማገልገል አለባት፡፡ በመሆኑም ቤተ-ክርስቲያን በዚህ ነጥብ ላይ በጣም ከፍተኛ ጥንቃቄ መውሰድ አለባት፡፡ ቸል ብትል ግን እግዚአብሔር ይጠይቃታል፡፡</p>

<p>በአጠቃላይ ሴትን በስጦታነት መቀበል ቤተ-ክርስቲያንን እውር ስለሚያደርጋት ለስህተት ይዳርጋታል:: <font color="red">ጌታ ከዚህ ይጠብቀን አሜን !!!</font></p>

<ul style="list-style-type:none">
<h3 style="color: green;">‹‹ እንግዲህ ለንስሀ የሚገባ ፍሬ አድርጉ!››</h3>
</ul>
</body>
</html>
